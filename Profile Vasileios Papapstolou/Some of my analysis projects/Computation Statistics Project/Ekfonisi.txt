Καλησπέρα,

παρακαλώ διαβάστε με προσοχή τις ακόλουθες οδηγίες που αφορούν την  
τελική εργασία για το μάθημα «Στατιστική Υπολογιστική» για την οποία  
θα αξιολογηθείτε.

1) Δεδομένα (επισυνάπτονται)

Τα δεδομένα είναι από μια έρευνα σχετικά με τη χρήση κινητών  
τηλεφώνων.  Υπάρχουν μεταβλητές διαφόρων τύπων που περιγράφονται  
αναλυτικά στο pdf που επισυνάπτεται. Τα αρχεία δεδομένων που  
επισυνάπτονται έχουν τα ίδια δεδομένα είτε με κωδικοποιημένη μορφή  
(values) είτε με τις ονομασίες των κατηγοριών (ετικέτες = labels). Η  
μορφή των αρχείων είναι .csv και .xls. Μπορείτε να δουλέψετε με  
οποιαδήποτε από τις 2 μορφές. Υπάρχει μια βασική εξαρτημένη μεταβλητή  
(απόκρισης) η τιμή του τηλεφώνου. Δυνητικά και κάποιες από τις  
μεταβλητές χρήσης θα μπορούσαν να θεωρηθούν εξαρτημένες και να δείτε  
αν επηρεάζονται από ηλικία, επάγγελμα, εισόδημα. Μπορείτε να  
εργαστείτε με λίγες μεταβλητές, ή και με λιγότερες γραμμές.


2) Ζητούμενο:

Ο στόχος της ανάλυσης είναι:
(α) να τεθούν ερευνητικά ερωτήματα για σχέσεις ανάμεσα σε μεταβλητές,  
τα οποία θα έχουν φυσικό νόημα, και να εξεταστούν με τα στατιστικά  
εργαλεία της R, ειδικότερα
(β) να πραγματοποιηθεί περιγραφική στατιστική στις μεταβλητές,
(γ) να χρησιμοποιηθούν κατάλληλα εργαλεία για την ανίχνευση σχέσεων  
μεταξύ των μεταβλητών
(δ) να αναπτυχθούν απλά και πιο σύνθετα μοντέλα με εξαρτημένες και  
ανεξάρτητες μεταβλητές.

Σημείωση: Η ανάλυση είναι ελεύθερη και αφήνεται σε μεγάλο βαθμό στην  
κρίση σας. Αυτή συνήθως είναι και μια ρεαλιστική κατάσταση όταν μας  
δίνουν δεδομένα να αναλύσουμε. Το βασικό είναι να δείξετε ότι ξέρετε  
να χρησιμοποιείτε τις τεχνικές του μαθήματος και ότι μπορείτε με τη  
στατιστική να ανακαλύπτετε σχέσεις. Δεν χρειάζεται να γίνουν όλοι οι  
δυνατοί συνδυασμοί ή να απαντηθούν όλα τα πιθανά ερωτήματα, απλώς να  
τεθούν λογικά ερωτήματα και εν συνεχεία να απαντηθούν με μεθοδικό και  
περιεκτικό τρόπο.

3) Παραδοτέα:
(α) Κώδικας της R.
(β) Εκτεταμένο report σε μορφή .pdf όπου θα περιγράφετε αναλυτικά τα  
ερωτήματα που τέθηκαν, τη μεθοδολογία που χρησιμοποιήθηκε και τα  
τελικά αποτελέσματα.

Σημείωση: Παρακαλώ αποφύγετε να συμπεριλάβετε στο report πλεονάζοντα  
αποτελέσματα. Π.χ. αν δοκιμάσετε πολλά μοντέλα παλινδρόμησης δεν είναι  
ανάγκη να βάλετε από όλα το παραχθέν output, αρκεί το τελευταίο ή το  
πρώτο και το τελευταίο. Μια συνηθισμένη ερώτηση είναι πόσες σελίδες να  
είναι το report. Δεν υπάρχει «καλή» απάντηση αναφορικά με το μέγεθος  
του report. Αυτό όμως που θα πρέπει οπωσδήποτε να προσέξετε, και το  
οποίο θα αξιολογηθεί, είναι η ποικιλία των στατιστικών τεχνικών που θα  
χρησιμοποιηθούν, η σωστή εφαρμογή τους, και η σωστή ερμηνεία των  
μεθόδων και των αποτελεσμάτων.

4) Τελική Παράδοση:
Η τελική διορία παράδοσης των εργασιών θα ανακοινωθεί το προσεχές  
διάστημα. Θα υπάρξει ευελιξία. Η παράδοση θα πραγματοποιείται με  
αποστολή e-mail σε εμένα (Μαρία Γανοπούλου, marigano@csd.auth.gr), με  
κοινοποίηση του μηνύματος στον κ. Αγγελή.

Παρακαλώ για οποιαδήποτε απορία ή διευκρίνηση να απευθύνεστε σε εμένα  
με αποστολή e-mail και θα σας απαντήσω το συντομότερο δυνατόν.

Παρακαλώ, επιβεβαιώστε ότι παραλάβατε το e-mail. Στην επικοινωνία που  
θα έχουμε έως και την τελική υποβολή της εργασίας, παρακαλώ να  
συμπεριλαμβάνονται (cc'ed) όλα τα μέλη της ομάδας (εάν είναι παραπάνω  
από ένα).
Καλή σας επιτυχία.

Με εκτίμηση,
Μαρία Γανοπούλου




Quoting pmchrist@csd.auth.gr:

> Καλησπέρα σας!
>
> Έχουμε αλλαγή στην ομάδα, πήραμε ένα παραπάνω άτομο:
> Χρήστος Περχανίδης, 3194
> Βασίλειος Παπαποστόλου, 3176
> Μαρία Εσκιόγλου, 3237
>
> Ευχαριστούμε!


